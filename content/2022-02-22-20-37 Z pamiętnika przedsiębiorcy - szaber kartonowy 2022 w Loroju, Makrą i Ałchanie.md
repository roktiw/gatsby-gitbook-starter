---
title: "2022-02-22-20-37 Z pamiętnika przedsiębiorcy - szaber kartonowy 2022 w Liroju, Makrą i Ałchanie”
metaTitle: "2022-02-22-20-37 Z pamiętnika przedsiębiorcy - szaber kartonowy 2022 w Liroju, Makrą i Ałchanie
metaDescription: "2022-02-22-20-37 Z pamiętnika przedsiębiorcy - szaber kartonowy 2022 w Liroju, Makrą i Ałchanie - Wiktor Świątkowski blog"
---
# Z pamiętnika przedsiębiorcy w średnim wieku i Pana Z Reklamy - szaber kartonowy 2022 w Liroju, Makrą i Ałchanie

Na parkingu przed Makrą było ślisko bo po lutowych trąbach powietrznych i deszczach cały parking był pełen liści i przemoczonych kartonów. Pomimo tego, że parking był zapełniony może w 5% procentach, było głośno jak na Dworcu Centralnym. Wszystko za sprawą łepka w czapeczce, co czekając na danie na wynos z parkingowej chińskiej budy, rozmawiał w swoim starym Seacie przez zestaw głośno mówiący. To jest właśnie głos kapitalizmu Roku Pańskiego 2022 – głośna szczekaczka w aucie, nieprzytomny wzrok młodego handlowca w czapeczce bezwładnie palącego e-papierosa.

Pełen smutku związanego refleksją nad sensem życia a jednocześnie pełen nadziei i pewnego podekscytowania wszedłem do Marką. To jest dopiero przygnębiające. Makrą jest puste. W latach 90 ludzie zabijali się aby dostać tę kartę coby kupować po cenach netto. Wtedy jeszcze nikt nie widział czemu netto, czemu tak tani. Dopiero był wdrażany Value Added Tax. Dziś Makrą jest żywym muzeum gdzie jest stała wystawa pod tytułem „galeria tego wszystkiego co dostaniesz hurtowo w internecie bezpośrednio od producoenta serio 23% taniej jak tylko pokryjesz koszt przesyłki”. Podczas pierwszego oprowadzania padają zawsze zachwyty nad kubełkami „widziałeś kiedyś pięć i pół kilo wiadro wędzonej papryki czerwonej?!”. Ale wracając do sedna. Jeszcze za czasów studenckich to tu była frajda bo się z chłopakami brało kartę do Makrą od któregoś Ojca, zrzucało po 5 dych i za 200 ziko robiło mega zakupy pod tytułem „metr sera żółtego w plastrach w podłużnym plastikowym opakowaniu, 2 zgrzewki soków pomarańczowych i wagon Marlboro Light” i była radość i celebracja i po pierwszym weekendzie nie było połowy zapasów. Teraz w Makrą literalnie kupiłem 12 rolek taśmy pakowej i zapłaciłem 100złotych. Kartonów też bardzo mało: tylko z działu mięsnego i bardzo mało, bo większość była rozmokła.
Potem byliśmy jeszcze w Ałchanie i Liroju. W Ałchanie dostaliśmy o pe er za to, że weszliśmy na zaplecze bez pytania pytając się czy możemy wejść. Zaś w Liroju powiedzieli, że od teraz mają nowe polisi: dla ludzi wystawiają parę tuzinów kartonów przed kasami, co znamienne, zaraz obok kas. A reszta trafia od razu do zgniatarki. Domyślam się, że chodzi o przepisy związane z opodatkowaniem, recyclingiem, polityką klimatyczną i nieoddawaniem za darmo broń boże innemu przedsiębiorcy kartony, który nota bene w związku z broken supply chains jest bardzo pożądanym surowcem.

Zdaję doskonale sobie sprawę z tego, że o wiele więcej bym zarobił podnosząc ceny i sprzedając moje mebelki w ekologicznym kartonie z logo zamówionym za ciężkie pieniądze u innego przedsiębiorcy jednak ja mam swoją małą egoistyczną satysfakcję i przysłowiowy kwiatek do kożucha mogąc wysyłać do USA Podmonitorałki zapakowane w kartony po polskich serach i wędlinach.

Dzisiejszy szaber oceniam na jakieś 1/3 europalety. Po odjęciu kosztów paliwa oszczędność jakieś 155zł.
