---
title: "Bieganie – Półmaraton Warszawski"
metaTitle: " Bieganie – Półmaraton Warszawski "
metaDescription: " Bieganie – Półmaraton Warszawski "
---

Dziś, 27 marca, przebiegłem półmaraton z czasem 2:25. 22 dni wcześniej przebiegłem z czasem 2:45. Wynik o 20 minut więcej. Złożyło się na to bieganie co drugi dzień przez te 3 tygodnie oraz fakt, że startując w grupie, zawsze jest efekt mobilizacji do rywalizacji więc człowiek goni zająca i ma lepszy wynik na trasie.

Bieg to jest zawsze dla mnie przygoda i medytacja.

Medytacja, bo jestem tu i teraz i skupiam się tylko na oddechu. Jest to wspaniałe uczucie, bo są to nieliczne chwile w moim życiu gdy nie martwię się o wszystkie moje prywatne i biznesowe zobowiązania i mogę się skupić wyłącznie na tu i teraz. Na oddychaniu.

Bieganie to olbrzymia lekcja pokory. Pokory przed oddychaniem. Tylko rytmiczne oddychanie może zapewnić dopływ tlenu do organizmu tak aby przebiec cały bieg bez kolki. Klasycznie wdycham nosem i wydycham ustami. Na oddychanie ustami pozwalam sobie tylko na ostatnich metrach gdy sprintuję do mety.

Bieg do to jest docenianie słońca. Ile problemów w mojej głowie znika gdy pozwalam sobie, ba, wyprowadzam się na spacer na bieganie i pozwalam aby strumienie światła odpędziły moje sadzowate myśli.

I jestem bardzo ale to bardzo z siebie dumny, że zacząłem biegać w 2017 gdy miałem bardzo silną depresję. Moja psycholog kazała mi iść do psychiatry po leki argumentując, że nie daje sobie ze mną od 2 miesięcy rady. Przerwałem terapię, bo byłem w tym czasie bezrobotny i nieubezpieczony i nie miałem pieniędzy ani na nią ani na kolejnego lekarza ani na jakieś pigułki.

Mało tego. Wziąłem wtedy kredyt konsumencki na parę stów i kupiłem sobie buty do biegania. 2017 był rokiem, który zacząłem jako bezrobotny i bezdomny a skończyłem jako zarobiony młody człowiek w kawalerce na Żoliborzu, który sobie poleciał ukończyć pierwszy maraton w swoim życiu którym był NYC 2017 Marathon i który to ukończyłem z czasem 4:10.

Chciałem ten wpis napisać 5 marca, gdy w swoje urodziny biegłem już 6sty półmaraton urodzinowy. Nie znalazłem czasu dlatego piszę go dziś.

Chciałbym pamiętać, że to co działa na mnie to dyscyplina, szklanka wody, wstawanie, znoszenie ciała na dół, wystawianie na słońce i pobudzanie ciała do ruchu. Do życiowego tańca.
